---
title: jan Kikamesi
layout: lipu
main_class: linja-pona narrow
---
# [jan [_kiwen_ilo_kiwen_ale_mije_en_sewi_ilo]](http://www.aina.org/books/eog/eog.htm)

<p class="authors">jan[_oo_toki_ee] en jan[_ante_nimi_toki_ee] en jan[_ma_ale_li_ijo] en jan[_ken_ike_pona_oo] en jan[_toki_en_pona_uta]</p>

## jan [_kiwen_ilo_kiwen_ale_mije_en_sewi_ilo] li jan-lawa pi=ma-tomo [_utala_lawa_utala_kiwen_utala]



ma-tomo [_utala_lawa_utala_kiwen_utala] li lon.
sinpin pi=ma-tomo [_utala] li sewi li suli. sinpin ni li kiwen.
tomo [_ee_nasin_aa_nasin_aa] li tomo pi=sewi [_ijo_nasin_aa_nasin_aa].
sinpin pi=tomo [_ee_nasin_aa_nasin_aa] li kiwen. sinpin ni li walo sama=suno. o tawa tomo pi=sewi [_ijo_nasin_aa_nasin_aa]. o lukin.
jan-ante li pali=ala e tomo=sama. jan-lawa ante li pali=ala e tomo=sama.
jan-seme li kama pali e ali ni?

jan [_kiwen_ilo_kiwen_ale_mije_en_sewi_ilo] li jan-lawa pi=ma-tomo [_utala]. ona=li kama pali e tomo=sewi ni e sinpin ni.
ona=li suli. jan [_kiwen] li utala sama=soweli wawa. ona=li pakala e sinpin kiwen.
ona=li lawa e kulupu pi=jan-utala ona. ona=li jan-lawa. jan-seme li ken sama=ona? jan-seme li ken toki=e ni: "mi jan-lawa"?
sewi [_nasin_insa_nasin_sewi_uta_nasin] en jan-lawa [_luka_uta_kiwen_aa_pan_aa_nimi_tomo_aa] li mama ona. taso mama=sewi [_ale_lon_uta_lon_uta] li pona e sijelo=ona.
wan ona wan li jan. wan ona tu li sewi.
ona=li suli li pona-lukin.
jan [_kiwen] li wawa li sama=sewi.

## jan [_en_nasin_kiwen_ilo_tu_unpa] li kama

jan-ala li wile utala e jan [_kiwen].
jan pi=ma-tomo [_utala] li pilin-ike tan jan [_kiwen]. jan-mute li tawa tomo=sewi li toki=e ni:
<q>sewi o! jan [_kiwen] li suli li sona. ona=li wawa. nimi=ona li suli.
jan [_kiwen] li kulupu e mije la ona=li lawa e jan=ni tawa utala. tan=ni la mama=mute li pilin-ike.
jan [_kiwen] li jan-lawa pi=pona-ala anu seme?
jan [_kiwen] li kama=jo e meli li unpa e ona.
tan=ni la mama=mute li pana e telo=lukin.
jan [_kiwen] li jan-lawa pi=pona-ala anu seme?</q>

### jan=soweli

sewi li kute e ni. sewi [_aa_ni] li lawa e sewi.
ona=li toki=tawa mama=sewi [_ale_lon_uta_lon_uta]:
<q>tenpo=pini la sina pali e jan.
o pali e jan-wawa sin. o pali e jan pi=sama=jan [_kiwen].
mi wile=e ni: ona=li utala e jan [_kiwen].
tan=ni la jan pi=ma-tomo [_utala] li ken awen pona.</q>

mama=sewi [_ale_lon_uta_lon_uta] li telo e luka.
ona=li kama=jo e ko=telo li pana e ijo=ni tawa ma=supa.
nasin ni la jan [_en_nasin_kiwen_ilo_tu_unpa] li kama lon.
jan [_en] li suli li wawa.
sijelo=ona li jo e linja mute.
ona en soweli li moku e kasi=anpa. ona en soweli li moku e telo.
jan [_en] li jan=soweli. ona=li sona-ala e ilo e tomo e jan-ante.

### jan-alasa

jan-alasa li lon=ni. ona=li pali e lupa=ma suli. soweli li tawa insa lupa la jan=ni li ken kama=jo e ona. jan li pali e ilo=alasa kin. ona=li kama=jo e soweli li moli e ona.
taso jan=soweli [_en] li pakala e lupa=ni e ilo=ni. ona=li kama=e ni: soweli li ken tawa weka.
jan-alasa li lukin=e jan-wawa [_en] li pilin-ike li wawa=ala pilin.
ona=li tawa weka li tawa mama ona.
jan-alasa li toki=e ni:
<q>mama o! jan=soweli li kama tan ma=nena.
ona=li suli li wawa. jan-ala li wawa sama=ona.
mi pilin-ike.
ona en soweli li moku e kasi=anpa.
ona en soweli li moku e telo.
tenpo=ali la ona=li pakala e lupa=ma mi e ilo mi.
mi ken=ala kama=jo e soweli tan ona.</q>

mama li toki=e ni:
<q>jan-lili mi o! jan [_kiwen] li lon ma-tomo [_utala].
jan-ala li wawa sama=ona.
o tawa. o kama tawa ma-tomo [_utala].
o toki=e ijo pi=jan-wawa ni tawa jan [_kiwen].
jan [_kiwen] li pana e meli-unpa [_suwi_anpa_nena_kama_aa] tawa sina.
tenpo=kama la jan [_suwi_anpa_nena_kama_aa] li anpa e jan=soweli ni kepeken unpa.</q>

jan-alasa li kama tawa ma-tomo [_utala].
jan [_kiwen] li kute e ona
li toki=e ni:
<q>jan-alasa o kama=jo e meli-unpa [_suwi] pi=tomo=sewi.
tenpo=kama la ona=li kepeken nasin meli tawa jan=soweli ni.
tenpo=lili kama la soweli pi=jan=ni li tawa weka tan ona.</q>

### meli=sewi

jan-alasa en jan [_suwi] li tawa ma=supa.
tenpo=suno pi=mute lili pini la ona=li kama lon ma=supa.
ona=li awen.
tenpo=suno sin la soweli en jan=soweli [_en] li kama.
jan=soweli [_en] li moku e telo e kasi=anpa poka=soweli. telo en kasi=anpa li pona=tawa ona.
jan [_suwi] li lukin=e jan=soweli [_en] li kama tawa ona.



meli li weka e len=sama. jan [_suwi] li pilin=e luka pi=jan=soweli [_en]. meli [_suwi] li unpa e mije [_en]. mije [_en] li unpa e meli [_suwi].
tenpo=suno mute la ona=li unpa. tenpo=pimeja mute la ona=li unpa.
ona=li pini unpa la jan [_en] li lukin tawa soweli.
taso soweli li pilin-ike tawa ona. tan=ni la soweli li tawa weka.
jan [_en] li wile tawa soweli.
taso ona=li wawa=ala pilin. ona=li ken=ala tawa wawa.
jan [_en] li kama pilin=e ni: ona=li ken sona.
jan [_en] li pilin=e ni: <q>mi ken sona. mi pilin. mi jan.</q>
ona=li kama tawa jan [_suwi] li anpa.
ona=li lukin=e sinpin ona li kute.
jan [_suwi] li toki=tawa jan [_en]:
<q>jan [_en] o!
sina sama=sewi.
sina tawa poka=soweli tan seme?
o kama.</q>





### sitelen=lape

jan [_kiwen] li lukin lape. ona=li pini lape li tawa mama-meli. jan [_kiwen] li toki=e ni:
<q>mama o! tenpo=pimeja la mi jo e sitelen=lape.
mi lukin=e mun lili mute lon=sewi mi.
mun pi=sewi [_aa_ni] li anpa lon=poka mi.
mi wile sewi e kiwen=ni.
taso mi ken=ala tawa e ona.
jan pi=ma-tomo [_utala] li sike e mun ni.
mi anpa=tawa ona sama ni: mi anpa=tawa meli.
mi toki=e ijo-ni tawa sina tan ni: sina ken pana e sona pi=sitelen=lape ni.</q>

mama pi=jan [_kiwen] li sona=e ali. sewi [_nasin_insa_nasin_sewi_uta_nasin] li sona=e ali. ona=li sona=e sitelen=lape ni li toki=e ni:
<q>mije-lili mi o! sitelen=lape sina li ni:
tenpo=kama la jan-wawa li kama tawa sina.
ona=li wawa sama=mun pi=sewi [_aa_ni].
tenpo=kama la ona=li pona=tawa sina. ona=li pana e pona=tawa sina li utala e jan-ike sina. ona=li jan-sama sina. sina olin e ona sama meli=olin.
mije-lili o! sitelen=lape sina li pona li suli.</q>





### jan=kin

jan [_suwi] li tu e len=ona.
ona=li len e jan [_en] kepeken len=wan.
jan [_suwi] li toki=e ni: <q>o kama poka mi. o kama tawa kulupu jan.</q>
ona=li tawa tomo pi=jan pi=lawa mani.
jan-mute pi=lawa pi=mani=mute li kulupu li lukin=e jan [_en] li toki=e ni: <q>ona li suli sama=jan [_kiwen]. ona=li wawa sama=suno pi=sewi [_aa_ni].</q>
ona=li pana e pan e telo=nasa.
jan [_en] li moku=ala. ona=li lukin wawa taso. tenpo=ala la ona=li lukin=e pan e telo=nasa.
jan [_suwi] li toki ni:
<q>jan [_en] o moku e moku=ni.
o moku e telo=ni.
ni li nasin jan.</q>
jan [_en] li moku e pan mute.
ona=li moku e telo=nasa mute.
ona=li pilin-pona mute.
ona=li telo e sijelo=ona.
ona=li len. jan [_en] li jan=kin.
jan pi=lawa mani li lape la jan [_en] li lape=ala. ona=li kama=jo e ilo=utala li utala e soweli ike. jan pi=lawa mani li ken lape=pona.

### mije=olin

jan [_en] li tawa e oko li lukin=e ni: mije li tawa noka.
jan [_en] li toki=e ni:
<q>jan [_suwi] o! mi wile=e ni: jan=ni li tawa weka.
tan seme la ona=li tawa?</q>
jan [_suwi] li toki=e ni:
<q>jan-ante o! sina tawa tan seme? sina sama=lukin jan pi=pilin-ike. sina pilin-ike tan seme?</q>

mije li toki=tawa jan [_en]:
<q>tenpo=lili kama la mi en meli=olin mi li wan.
&nbsp;
taso jan [_kiwen] li jan-lawa. a! ona=li wile unpa e olin mi. tenpo=pimeja pi=kama wan la jan [_kiwen] li unpa e olin mi.
nasin pi=kulupu sewi li ni: tenpo=pimeja pi=kama wan la jan-lawa li ken unpa e meli pi=jan-ante.</q>

jan [_en] li pilin-ike wawa tan toki pi=jan=ni.
ona=li toki=e ni: <q>mi tawa ma-tomo [_utala] a! jan [_kiwen] li unpa ala e meli sina.</q>

jan [_en] en jan [_suwi] li tawa ma-tomo [_utala].

### utala

jan [_en] li tawa lon=nasin pi=ma-tomo [_utala].
jan [_suwi] li tawa lon=monsi ona.
jan [_en] li lon=supa pi=ma-tomo.
jan-mute li kulupu lon=poka ona li toki=e ni:
&nbsp;
<q>jan=ni li kama tan ma=nena.
ona=li wawa.
&nbsp;
ona=li suli sama=jan [_kiwen].</q>

jan [_en] li kama tawa tomo pi=jan-olin. ona=li awen lon=sinpin pi=lupa pi=tomo=ni. ona=li awen e noka ona lon=sinpin pi=tomo=ni.

jan [_kiwen] li kama.
taso ona=li ken=ala kama tawa insa tomo.
ona=li pilin-ike wawa. jan [_kiwen] li kama utala e jan [_en]. jan [_en] li utala e jan [_kiwen]. ona=tu li utala.
poka pi=lupa=tomo li tawa a! ona=li utala wawa. poka pi=lupa=tomo li pakala a! ona=li utala sama=soweli wawa. sinpin tomo li tawa a!

### jan-sama

jan [_kiwen] li pini e ike utala wawa ona li pini utala.
jan [_en] li toki=tawa ona:
<q>jan [_kiwen] o! jan-ala li sama=sina.
sina wawa sama=sewi. mama=sewi sina li kama=e ni: sina wawa.
sewi [_ee_nasin_lete_ilo] li kama=e ni: sina jan-lawa.
&nbsp;
jan [_kiwen] o pini pali e ike=tawa jan pi=ma-tomo [_utala]. ona=li jan-ike ala tawa sina. sina jan-lawa pi=jan=ni.</q>
jan [_kiwen] li toki=e ni: <q>toki=sina li sona li pona. sina suli li wawa. sina=taso li ken toki=e ni: sina suli sama=mi. jan-ante ala li ken toki=e ni. o kama jan-sama mi.</q>
jan [_en] li toki=tawa jan [_kiwen]: <q>sina jan-sama mi kin!</q>
jan [_en] li uta e jan [_kiwen]. jan [_kiwen] li uta e jan [_en]. ona=tu li kama jan-sama kin!

