---
title: len sin pi jan lawa
layout: lipu
main_class: linja-pona narrow
---
# len-sin <span class="pi-anpa">pi</span> jan-lawa

tenpo pini mute la jan-lawa li lon.
len-sin pi pona-lukin li pona mute tawa ona.
tan ni la ona li esun mute e len-sin.
ona li len e len-sin lon ale tan ni:
ona li wile e ni: jan-ale li lukin e len-sin ona.
ona li jo e len mute.

jan-ike tu li kama lon ma-tomo pi jan-lawa.
ona li toki e ni tawa jan-lawa:
<q>mi tu li pali e len.
len ni li pona mute. len ante li pona lili.
len ni li pona-lukin mute.
taso sina jan-nasa anu jan pi sona-ala la, sina ken ala lukin e len ni!</q>

jan-lawa li toki insa e ni:
<q>mi wile jo e len ni.
mi len e len ni la jan li ken ala lukin e len mi la mi sona e ni: jan ni li nasa li sona-ala.</q>
jan-lawa li pana e mani mute tawa jan-ike tu li toki e ni:
<q>jan-pali len o pali e len ni li pana e ona tawa mi!</q>

jan-ike tu li open e ilo pali len.
ona li kepeken ilo pali len.
taso ala li lon insa pi ilo pali len!

tenpo suli la, ona li kepeken ilo pali len, taso ona li pali ala e len.

***

jan-lawa li toki insa e ni:
<q>mi wile sona e ni: jan-pali len li pini pali e len-sin mi anu seme?
taso jan li jan-nasa anu jan pi sona-ala la, jan li ken ala lukin e len niâ€¦
mi ken lukin e len ni tan ni: mi nasa ala!
taso mi wile pana e jan-ante tawa jan-pali len.
mi wile pana e jan-sewi mi tawa jan-pali len.
ona li nasa ala. ona li jan-sona. ona li ken lukin e len-sin mi.</q>

ni la jan-sewi li tawa jan-ike tu.
ona li lukin li toki insa e ni: <q>a!
mi ken ala lukin e len-sin pi jan-lawa!</q>
taso ona li toki-ala.

jan-ike tu li toki e ni tawa ona: <q>o kama pona!
len ni li pona-lukin mute anu seme?
o lukin!</q>
lukin pi jan-sewi li suli li suli.
taso ona ken ala lukin e len tan ni:
len ala li lon.
ona li toki insa e ni: <q>a!
mi nasa ala nasa?
mi pilin e ni: mi nasa ala.
mi jan pi sona-ala anu seme?
taso ni li lon la, jan-ala o sona e ni.
a! mi wile ala toki e ni: <q>mi ken ala lukin e len ni.</q></q>

jan-ike li toki e ni: <q>o toki!</q>

jan-sewi li lukin li toki e ni: <q>a! len ni li pona-lukin! pona mute!
kule pi len ni li pona!
mi wile toki e ni tawa jan-lawa!</q>

jan-ike tu li toki e ni: <q>a! pona!</q>

jan-sewi li tawa jan-lawa li toki.

jan-lawa li pana e mani sin mute tawa jan-ike tu.

***

jan-lawa li pana e jan-sona tawa jan-ike tu.
jan-sona li ken ala lukin e len-sin pi jan-lawa.
taso ona li toki e ni tawa jan-lawa: <q>a! len-sin sina li pona!
o len e len ni lon supa pi ma-tomo!</q>
jan-ale li toki e ni: <q>a! len-sin pi jan-lawa li pona mute!</q>

tenpo suno open la jan-ike tu li toki e ni: <q>o lukin! len-sin pi jan-lawa li pini!</q>

jan-lawa li kama tawa ona lon poka pi jan-suli.
jan-ike tu li sewi e luka li toki e ni:
<q>o lukin e len ni!</q>

jan-suli li toki e ni: <q>a! len ni li pona!</q>
taso jan-suli li ken ala lukin e len-sin pi jan-lawa, tan ni:
len ala li lon.

jan-ike li toki e ni: <q>jan-lawa o weka e len sina.
mi len e sina kepeken len-sin ni.</q>

jan-lawa li weka e len ale.
jan-ike li len ala e jan-lawa, taso jan-ike li sama len.

jan-lawa li lukin e sijelo ona.

jan-ale li toki e ni: <q>a! len sina li pona-lukin!</q>

jan-sona li toki e ni: <q>jan-lawa o kama lon supa pi ma-tomo!</q>

jan-lawa li toki e ni: <q>mi kama!
len mi li pona-lukin anu seme?</q>
taso jan-lawa li ken ala lukin e len ona, tan ni: len ala li lon.

jan-sona li ken ala lukin e len-sin pi jan-lawa. len li lon ala!
taso ona li wile e ni: jan-ala li sona e ni. tan ni la ona li toki-ala.

jan-lawa li tawa lon supa pi ma-tomo.
jan-ale li lukin e ona li toki e ni:
<q>a! len-sin pi jan-lawa li pona-lukin!</q>
jan-ala li ken lukin e len-sin pi jan-lawa.
taso jan li ken ala toki e ni, tan ni: ona li wile ala e ni: jan-ale li pilin e ni: ona li nasa li jan pi sona-ala!
tan ni la jan-ale li toki e ni: <q>a! len-sin pi jan-lawa li pona mute tawa mi!</q>

jan-lili li toki e ni: <q>taso jan-lawa li len e ala!</q>

mama pi jan-lili li toki e ni: <q>a! mi mute o kute e jan-lili!</q>

jan-ante li toki e ni: <q>jan-lili li toki e ni: jan-lawa li len ala e len!</q>

tenpo kama lili la jan-ale li toki e ni: <q>len ala li lon!</q>

jan-lawa li pilin-ike tan ni: ona li sona e lon.
taso ona li toki insa e ni: <q>mi o awen!
mi o pona-lukin!</q>
ni la jan-lawa li awen len e len pi lon ala.
